
# Agenti risolutori di problemi e ricerca

Quando non è immediatamente evidente l'azione corretta da compiere, all'agente diventa necessario considerare un *cammino* (sequenza di azioni) che colleghino tramite passaggi il suo stato corrente alla risoluzione del problema.

Quest'operazione si chiama *ricerca*.

Formulazione: *problemi di ricerca nello spazio degli stati*.

Si definisce *spazio degli stati* l'insieme di tutti gli stati raggiungibili a partire dallo stato iniziale mediante una qualsiasi sequenza di operatori.

Esso è caratterizzato da:

- stato iniziale (noto all'agente, ma non a priori)
- insieme di azioni possibile (operatore di successione tra stati o funzione successore $S(x)$)

Il processo risolutivo ha 4 fasi:

1. definizione dell'obiettivo
2. formulazione del problema: modello astratto della parte del mondo modificabile tramite le azioni
3. ricerca: l'agente simula sequenze di azioni per trovare quella corretta, o per determinare che non esista soluzione
4. esecuzione

Se l'ambiente è deterministico e il modello dell'agente è esatto, l'agente potrebbe spegnere le proprie percezioni e agire con la garanzia di raggiungere l'obiettivo, in *anello aperto*. Per avere maggiore sicurezza, anche di fronte a comportamento non deterministico o modello non perfetto, si agisce *in anello chiuso* usando le percezioni.

Definizione formale di *problema di ricerca*:

- *spazio degli stati*
- *stato iniziale*
- *stato obiettivo*
- *azioni possibili*: funzione $\mathrm{Azioni}(s)$ che restituisce l'insieme finito di azioni possibili nello stato $s$
- *modello di transizione*: funzione $\mathrm{Risultato}(s,a)$ che restituisce lo stato risultante dell'applicazione di $a$ sullo stato $s$
- *funzione costo-azione*: $\mathrm{Costo-Azione}(s,a,s')$ che determina il costo per raggiungere lo stato $s'$ a partire da $s$ applicando l'azione $a$

Una sequenza di azioni forma un *cammino*. Una *soluzione* è un cammino che porta dallo stato iniziale allo stato obiettivo. Assumiamo costi positivi per le azioni, e che il costo del cammino sia la somma dei costi delle azioni che lo compongono.

La soluzione ottima è quella di costo minimo tra le possibili.

La dimensione dello spazio degli stati, con $n$ possibili elementi (agente compreso) per cella e $k$ celle, è $n \times k^n$.

La ricerca di soluzioni avviene mantenendo ed estendendo un insieme di sequenze dette *soluzioni parziali*. Il processo di *ricerca* consiste nella determinazione di tale sequenza.

È possibile costruire un *albero di ricerca* che rappresenti le ramificazioni del processo e le soluzioni parziali. I nodi rappresentano gli stati e gli archi rappresentano le azioni. Durante l'esplorazione viene definita *frontiera* l'insieme dei nodi raggiunti ma non ancora espansi.

Un nodo dell'albero di ricerca contiene:

- lo stato a cui il nodo corrisponde
- un riferimento al proprio padre all'interno dell'albero
- l'azione applicata al padre per giungere al nodo stesso
- il costo totale del cammino dalla radice al nodo stesso

L'*algoritmo di ricerca* riceve in ingresso il problema di ricerca e dà in uscita la soluzione o un'indicazione di fallimento.

La ricerca ha un costo, che in alcuni casi può essere superiore rispetto a quello dell'esecuzione di un'azione non ottimale.
