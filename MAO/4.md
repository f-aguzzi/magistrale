
## Esistenza di soluzioni ottime alternative

Il *tableau* è ricco di informazioni di vario genere. È possibile dedurre, tra le altre cose, la presenza di soluzioni ottime alternative a partire dal tableau corrispondente ad una data soluzione ottima. Osserviamo il seguente esempio:
$$
\begin{matrix}
x_1 & x_2 & s_1 & s_2 & \varphi & | & ~ \\
\hline
\frac 1 2 & 1 & \frac 1 2 & 0 & 0 & | & 5 \\
1 & 0 & 0 & 1 & 0 & | & 4 \\
\hline
0 & 0 & -2 & 0 & 1 & | & -20
\end{matrix}
$$
Le variabili di base sono $x_2$ e $s_1$, come possiamo dedurre dal fatto che le loro rispettive colonne siano versori. Osservando l'ultima riga notiamo che tutti i coefficienti sono negativi o nulli. Questo è segno di ottimalità. Da questa considerazione è escluso, come sempre, il coefficiente di $\varphi$ che è fisso a 1. L'ultima riga, però, rappresenta la funzione obiettivo espressa in funzione delle variabili non di base, $x_1$ e $s_1$:
$$\varphi = -20 + 0 x_1 + 2 s_1$$
Il coefficiente di $x_1$ è nullo. Questo significa che il valore di $x_1$ può variare liberamente senza alterare la funzione obiettivo, ovvero senza inficiare l'ottimalità della soluzione. Questo vale, ovviamente, condizionatamente al rispetto dei vincoli: ad esempio $x_1$, pur variando, deve rimanere positivo, ed è necessario considerare anche i vincoli sulle variabili di base. Le variazioni di $x_1$ rappresentano, geometricamente, lo scorrimento lungo la retta rappresentata dal vincolo $s_1$. Ne scaturiscono dunque infinite soluzioni ottime. Le possiamo esprimere come combinazione lineare convessa delle due soluzioni di base poste lungo $s_1$, ovvero i punti $B$ e $C$. Troviamo l'altra soluzione mandando in base $x_1$:
$$
\begin{matrix}
x_1 & x_2 & s_1 & s_2 & \varphi & | & ~ \\
\hline
0 & 1 & \frac 1 2 & -\frac 1 2 & 0 & | & 3 \\
1 & 0 & 0 & 1 & 0 & | & 4 \\
\hline
0 & 0 & -2 & 0 & 1 & | & -20
\end{matrix}
$$
Le soluzioni hanno forma:
$$
\begin{bmatrix}
x_1 \\ x_2 \\ s_1 \\ s_2
\end{bmatrix}
=
\alpha
\begin{bmatrix}
0 \\ 5 \\ 0 \\ 4
\end{bmatrix}
+
(1-\alpha)
\begin{bmatrix}
4 \\ 3 \\ 0 \\ 0
\end{bmatrix},
\quad
0 \leq \alpha \leq 1
$$

## 

## Inammissibilità dell'origine

L'algoritmo del simplesso, per funzionare, necessita di partire da una soluzione di base ammissibile. Nei problemi contenenti solo vincoli di minoranza o di minore-uguaglianza, è immediato individuare una soluzione banale nell'origine dello spazio vettoriale. In presenza di vincoli di maggioranza, maggiore-uguaglianza o uguaglianza stretta, questa soluzione smette di essere ammissibile. Consideriamo ad esempio il seguente sistema:
$$
\begin{matrix}
\min \varphi = 0.4 x_1 + 0.5 x_2 \\ ~ \\
\begin{matrix}
s.t. & 0.3 x_1 & + & 0.1x_2 & \leq & 2.7 \\
~ & 0.6 x_1& +& 0.4 x_2 & \geq & 6 \\
~ & 0.5 x_1  & + & 0.5 x_2 & = & 6
\end{matrix}
\end{matrix}
$$
La seconda e la terza equazione non ammettono $\underline 0$ come soluzione. 

Esiste un metodo per trovare una soluzione di base ammissibile quando l'origine non lo è. Consiste nella risoluzione di un problema ausiliario, che introduca delle variabili scarto aggiuntive. Nello specifico:

1. nelle disequazioni di maggiore o uguale e di maggiore, aggiungiamo una seconda variabile scarto, additiva e ausiliaria:
  $$-s_i, \quad s_i \geq 0 \to -s_i + t_i, \quad s_i, t_i \geq 0$$
2. nelle equazioni aggiungiamo una variabile scarto ausiliaria aggiuntiva:
  $$t_i, \quad t_i \geq 0$$
3. costruiamo una funzione obiettivo ausiliaria, da minimizzare, corrispondente alla somma di tutte le variabili scarto ausiliarie:
  $$ \min \Psi = \sum_i t_i $$
  4. risolviamo il problema con il metodo del simplesso.

Costruiamo il sistema di equazioni secondo le regole esposte, e mettiamolo a tableau:

$$
\begin{matrix}
\min \Psi =  t_2 + t_3 \\ ~ \\
\begin{matrix}
s.t. & 0.3 x_1 & + & 0.1x_2 & + & s_1 & = & 2.7 \\
~ & 0.6 x_1& +& 0.4 x_2 & - & s_2 + t_2 & = & 6 \\
~ & 0.5 x_1  & + & 0.5 x_2 & + & t_3 & = & 6
\end{matrix}
\end{matrix}
$$

$$
\begin{matrix}
x_1 & x_2 & s_1 & s_2 & t_2 & t_3 & \Psi & | & ~ \\
\hline
0.3 & 0.1 & 1 & 0 & 0 & 0 & 0 & | & 2.7 \\
0.6 & 0.4 & 0 & -1 & 1 & 0 & 0 & | & 6 \\
0.5 & 0.5 & 0 & 0 & 0 & 1 & 0 & |  & 6 \\
\hline
0 & 0 & 0 & 0 & 1 & 1 & 1 & | & 0
\end{matrix}
$$

Se la funzione obiettivo della soluzione ottima del problema ausiliario ha valore positivo, signfica che non esistono valori in grado di annullare le variabili scarto ausiliarie, e dunque non esiste nessun punto nella regione di ammissibilità del problema originario. Se invece la funzione obiettivo ha valore nullo, allora la soluzione ottima ausiliaria corrisponde ad una soluzione ammissibile di base del problema originario. In tal caso possiamo continuare dallo stesso *tableau*, nella sua iterazione finale, eliminando le colonne relative alle variabili scarto ausiliarie. Sostituiamo la funzione obiettivo ausiliaria con la funzione obiettivo originale. Esprimiamo infine la funzione obiettivo in funzione delle variabili di base contenute nella base ottima del problema ausiliario. Se l'ultima riga del *tableau* così ottenuto indica non ottimalità, possiamo procedere applicando il metodo del simplesso secondo le modalità usuali.

Tornando all'esempio, il tableau ottenuto a fine risoluzione del simplesso ausiliario ha la seguente forma:
$$
\begin{matrix}
x_1 & x_2 & s_1 & s_2 & t_2 & t_3 & \Psi & | & ~ \\
\hline
1 & 0 & 5 & 0 & 0 & -1 & 0 & | & 7.5 \\
0 & 1 & -5 & 0 & 0 & 3 & 0 & | & 4.5 \\
0 & 0 & 1 & 1 & -1& 0.6 & 0 & |  & 0.3 \\
\hline
0 & 0 & 0 & 0 & -1 & -1 & 1 & | & 0
\end{matrix}
$$
A questo punto possiamo eliminare le colonne $t_2$ e $t_3$, sostituire $\Psi$ con $\varphi$, e riscrivere l'equazione obiettivo originale. Dobbiamo però esprimerla in funzione delle variabili non di base, applicando le consuete operazioni di riga all'equazione obiettivo:
$$\max \omega :~ 0.4 x_1 + 0.5 x_2 + 0  \to \min \varphi :~ -0.4 x_1 + -0.5 x_2 + 0$$
$$\to \min \varphi:~ -0.5 s_1 + 5.25 = 0 $$
Il tableau iniziale per il simplesso del problema originale diventa dunque:
$$
\begin{matrix}
x_1 & x_2 & s_1 & s_2 & \varphi & | & ~ \\
\hline
1 & 0 & 5 & 0 & 0  & | & 7.50 \\
0 & 1 & -5 & 0 & 0  & | & 4.5 \\
0 & 0 & 1 & 1 & 0  & |  & 0.3 \\
\hline
0 & 0 & -0.5 & 0  & 1 & | & 5.25
\end{matrix}
$$
che è già una soluzione ottima.


