
## Problemi complementari

Confrontiamo i problemi del compratore e del produttore, tra loro complementari.

| <u>Compratore</u><br>                | <u>Produttore</u><br><br>                |
| ------------------------------------ | ---------------------------------------- |
| - $m=2$ variabili<br>- $n=2$ vincoli | - $n=2$ variabili<br>- $m=2$ vincoli<br> |


Grafico del compratore:

\begin{tikzpicture}
\draw[->] (-1,0) -- (3,0) node[right] {$x_2 = 0$};
\draw[->] (0,-1) -- (0,3) node[above] {$x_1 = 0$};

\draw[color=blue] (-1,1) -- (3.5,1) node[right] {$s_2 = 0$};
\draw[color=blue] (-0.5,3) -- (1.5,-1) node[right] {$s_1 = 0$};

\fill[red, opacity=0.5] (0.5,1) -- (3,1) -- (3,3) -- (0,3) -- (0,2) -- cycle;

\filldraw[black] (0,1) circle (2pt) node[anchor=south east] {C};
\filldraw[black] (0.5,1) circle (2pt) node[anchor=south east] {B};
\end{tikzpicture}

Grafico del venditore:

\begin{tikzpicture}
    \draw[->] (-1,0) -- (5,0) node[right] {$y_2 =0$};
    \draw[->] (0,-1) -- (0,6) node[above] {$y_1 = 0$};

    \draw[blue] (4,-1) -- (4,4.5) node[right] {$z_1 = 0$};
    \draw[blue] (-1,5.5) -- (6,2) node[right] {$z_2 = 0$};

    \fill[red, opacity=0.5] (0,0) -- (4,0) -- (4,3) -- (0,5) -- cycle;

    \node[circle,fill,inner sep=2pt,label=below left:O] at (0,0) {};
    \node[circle,fill,inner sep=2pt,label=below:a] at (4,0) {};
    \node[circle,fill,inner sep=2pt,label=right:b] at (4,3) {};
    \node[circle,fill,inner sep=2pt,label=above:c] at (0,5) {};
\end{tikzpicture}


$$
\begin{matrix}
\begin{matrix*}[l]
\min \varphi = 4x_1 + 5x_2 \\~\\
x_1 + \frac 1 2 x_2 \geq 1 \\
x_2 \geq 1 \\
x_1, x_2 \geq 0
\end{matrix*}
& ~~~~~~ &
\begin{matrix*}[l]
\max \omega = y_1 + y_2 \\~\\
y_1 \leq 4 \\
\frac 1 2 y_1  + y_2 \leq 5 \\
y_1, y_2 \geq 0
\end{matrix*}
\end{matrix}
$$
Portiamole in forma di minimo e trasformiamo le disequazioni in equazioni, introducendo variabili scarto $s_i$ per il problema del compratore e $z_i$ per il problema del produttore:

$$
\begin{matrix}
\begin{matrix*}[l]
\min \varphi = 4x_1 + 5x_2 \\~\\
x_1 + \frac 1 2 x_2 - s_1 = 1 \\
x_2 - s_2 = 1 \\
x_1,  x_2, s_1, s_2  \geq 0
\end{matrix*}
& ~~~~~ &
\begin{matrix*}[l]
\min \varphi_D = -y_1 - y_2 \\~\\
y_1 + z_1 = 4 \\
\frac 1 2 y_1 + y_2 + z_2 = 5 \\
y_1, y_2, z_1,  z_2, \geq 0
\end{matrix*}
\end{matrix}
$$

Il problema del compratore richiederebbe di impostare e risolvere un problema ausiliario. Questo perché la soluzione banale $\underline x = \underline 0$ non è ammissibile. Possiamo agire diversamente facendo una piccola considerazione iniziale. Osserviamo innanzitutto il tableau:
$$
\begin{bmatrix}
x_1 & x_2 & s_1 & s_2 & \varphi & | & ~ \\
\hline
1 & \frac 1 2 & -1 & 0 & 0 & | & 1 \\
0 & 1 & 0 & -1 & 0 & | & 1 \\
\hline
-4 & -5 & 0 & 0 & 0 &| & 0
\end{bmatrix}
$$
Possiamo portarlo in forma canonica prendendo $s_1$ e $s_2$ come variabili di base. Le loro colonne sarebbero già versori se venissero invertite di segno. Effettuiamo quindi operazioni di inversione di segno sulle prime due righe del *tableau*:
$$
\begin{bmatrix}
x_1 & x_2 & s_1 & s_2 & \varphi & | & ~ \\
\hline
-1 & -\frac 1 2 & 1 & 0 & 0 & | & -1 \\
0 & -1 & 0 & 1 & 0 & | & -1 \\
\hline
-4 & -5 & 0 & 0 & 1 &| & 0
\end{bmatrix}
$$
La soluzione di base corrispondente è ottima ma non ammissibile. Non possiamo dunque utilizzarla come punto di partenza per iterare con il metodo del simplesso. Consideriamo invece il *tableau* del problema del produttore:
$$
\begin{bmatrix}
y_1 & y_2 & z_1 & z_2 & \varphi_D & | & ~ \\
\hline
1 & 0 & 1 & 0 & 0 & | & 4 \\
\frac 1 2 & 1 & 0 & 1 & 0 & | & 5 \\
\hline
1 & 1 & 0 & 0 & 1 &| & 0
\end{bmatrix}
$$
La soluzione è ammissibile ma non ottima. Le sue variabili di base sono $z_1$ e $z_2$.

Cerchiamo di trovare una corrispondenza tra i due problemi. Notiamo innanzitutto che i valori delle variabili non di base nel problema del compratore sono l'opposto dei valori delle variabili di base nel problema del produttore, e che il valori delle variabili di base del problema del compratore sono l'opposto dei valori delle variabili non di base del problema del produttore:

- $x_1 = -4 ~\leftrightarrow z_1 = 4$
- $x_2 = -5 ~\leftrightarrow~ z_2 = 5$
- $s_1 = -1 ~\leftrightarrow~ y_1 = 1$
- $s_2 = -1 ~\leftrightarrow~ y_2 = 1$

Per mettere maggiormente in evidenza la corrispondenza, costruiamo dei *tableau ridotti*, che contengano soltanto la forma canonica delle variabili non di base dei rispettivi problemi.

Per il compratore:

|           | $x_1$ | $x_2$        |     |
| --------- | ----- | ------------ | --- |
| $s_1$     | -1    | $-\frac 1 2$ | -1  |
| $s_2$     | 0     | -1           | -1  |
| $\varphi$ | -4    | -5           |     |

Per il produttore:

|             | $y_1$       | $y_2$ |     |
| ----------- | ----------- | ----- | --- |
| $z_1$       | 1           | 0     | 4   |
| $z_2$       | $\frac 1 2$ | 1     | 5   |
| $\varphi_D$ | 1           | 1     |     |

Notiamo che i due tableau ridotti sono uno l'antitrasposto dell'altro:
$$ B_P = -B_D^T $$
In questo modo è possibile passare da una rappresentazione all'altra del problema senza perdita di informazioni. Per teorema, questa regola vale per tutte le coppie di variabili duali, non solo nell'origine del problema come mostrato ora. Si parla di *basi complementari*.

Per mantenere la corrispondenza spostiamo le colonne del tableau del produttore in modo che si mantenga la mappatura posizionale con il problema del compratore:
$$
\begin{matrix}
\begin{bmatrix}
z_1 & z_2 & y_1 & y_2 &  \varphi_D & | & ~ \\
\hline
1 & 0 & 1 & 0 &  0 & | & 4 \\
0 & 1 & \frac 1 2 & 1 & 0 & | & 5 \\
\hline
0 & 0 & 1 & 1 &  1 &| & 0
\end{bmatrix}
\\ ~ \\
\begin{bmatrix}
x_1 & x_2 & s_1 & s_2 & \varphi & | & ~ \\
\hline
-1 & -\frac 1 2 & 1 & 0 & 0 & | & -1 \\
0 & -1 & 0 & 1 & 0 & | & -1 \\
\hline
-4 & -5 & 0 & 0 & 1 &| & 0
\end{bmatrix}
\end{matrix}
$$

In questo caso entrambi i problemi hanno due variabili di base e due variabili non di base. Questo permette di avere una corrispondenza dimensionale tra i due *tableau* ridotti. La proprietà non è sempre verificata. Se il numero di variabili di base è diverso dal numero di variabili non di base, allora i due *tableau* avranno dimensioni diverse.

Ri-estendendo il *tableau* ridotto del problema duale, si può notare il passaggio dalla soluzione ottima ma non ammissibile del problema primale alla soluzione ammissibile ma non ottima del problema duale. Da quest'ultima potremmo procedere mediante il metodo del simplesso ordinario, rimanendo sul *tableau* duale. Cerchiamo invece di costruire un metodo del *simplesso duale*, applicabile direttamente al *tableau* primale, antitrasponendo le operazioni che il simplesso ordinario effettuerebbe sul *tableau* duale. Ad esempio, come prima mossa, nel problema duale porteremmo in base $y_1$ al posto di $z_1$. Sul primale, l'entrata in base di $y_1$ corrisponde all'uscita di base di $s_1$, e dunque, al posto di quest'ultima, faremmo entrare in base $x_1$ che è complementare di $z_1$ uscita di base nel duale. Procediamo dunque trasformando la colonna di $x_1$ come un vettore:
$$
\begin{matrix}
\bar R_1 = - R_1 \\ \bar R_2 = R_2 \\ \bar R_0 = R_0 + r \bar R_1
\end{matrix}
$$
$$
\begin{bmatrix}
x_1 & x_2 & s_1 & s_2 & \varphi & | & ~ \\
\hline
1 & \frac 1 2 & -1 & 0 & 0 & | & 1 \\
0 & -1 & 0 & 1 & 0 & | & -1 \\
\hline
0 & -3 & -4 & 0 & 1 &| & 4
\end{bmatrix}
$$
Anche questa nuova soluzione di base è ammissibile ma non ottima, come la precedente. Usiamo i *tableau* ridotti per ricostruire il passo appena eseguito anche per il problema duale.

Per il compratore:

|           | $x_2$       | $s_1$ |     |
| --------- | ----------- | ----- | --- |
| $s_1$     | $\frac 1 2$ | -1    | 1   |
| $s_2$     | -1          | 0     | -1  |
| $\varphi$ | -3          | -4    | 4   |

Antitrasponiamo per ottenere il produttore:

|             | $z_1$        | $y_2$ |     |
| ----------- | ------------ | ----- | --- |
| $z_2$       | $-\frac 1 2$ | 1     | 3   |
| $y_1$       | 1            | 0     | 4   |
| $\varphi_D$ | -1           | 1     | 4   |
Ricostruiamo il *tableau* duale completo:
$$
\begin{bmatrix}
z_1 & z_2 & y_1 & y_2 &  \varphi_D & | & ~ \\
\hline
-\frac 1 2 & 1 & 0 & 1 &  0 & | & 3 \\
1 & 0 & 1 & 0 & 0 & | & 4 \\
\hline
-1 & 0 & 0 & 1 &  1 &| & 4
\end{bmatrix}
$$
La soluzione è, come al passo precedente, ammissibile ma non ottima. Nel duale porteremmo in base $y_2$ facendo uscire $z_2$, quindi la mossa equivalente sul primale è portare in base $x_2$ facendo uscire di base $s_2$. Arriviamo finalmente ad una soluzione ammissibile e ottima, corrispondente al punto $B$ nel grafico iniziale:
$$
\begin{bmatrix}
x_1 & x_2 & s_1 & s_2 & \varphi & | & ~ \\
\hline
1 & 0 & -1 & \frac 1 2 & 0 & | & ? \\
0 & 1 & 0 & -1 & 0 & | & ? \\
\hline
0 & 0 & -4 & -3 & 1 &| & 7
\end{bmatrix}
$$
Notiamo che sia il punto $B$ del grafico del compratore che il punto $b$ del grafico del produttore sono punti ammissibili e ottimi per entrambi i problemi.

Dividiamo le soluzioni di base in quattro categorie, con le conseguenti azioni necessarie:

| Ammissibile | Ottima |                         |
| ----------- | ------ | ----------------------- |
| sì          | no     | Applico simplesso       |
| sì          | sì     | Risultato desiderato    |
| no          | no     | Inutilizzabile          |
| no          | sì     | Applico simplesso duale |

Ricordiamo che il metodo del simplesso duale si muove al di fuori della regione ammissibile, ma pur sempre sulle linee create dai vincoli.

Controlliamo la complementarietà dei punti di entrambi i problemi. Ad esempio, il punto $C$ sul problema del compratore ha come variabili di base $x_2$ e $s_1$, mentre il punto $c$ sul problema del produttore ha come variabili non di base le complementari di $x_2$ e $s_1$, ovvero $z_2$ e $y_1$. Allo stesso modo, $D$ è una soluzione ammissibile ma non ottima per il compratore, mentre $d$ è una soluzione non ammissibile ma ottima per il produttore.

Quando si usa il simplesso duale? Quando, a partire da una soluzione di base ottima, si ha una variazione che causa una perdita di ammissibilità. Lo scostamento può essere causata da una variazione nei dati, come ad esempio nell'analisi di sensitività, oppure per l'inserimento di nuovi vincoli. La variazione dei dati può spostare uno dei vincoli di cui il punto di ottimo è vertice. L'aggiunta di vincoli può tagliare la porzione di regione ammissibile in cui si trova l'ottimo. Il simplesso duale è in grado di muoversi, in pochi passi, verso la nuova soluzione ottima. Non richiede di riavviare il problema dall'inizio, come invece sarebbe necessario volendo procedere solamente per simplesso ordinario.

Definiamo una variazione massima $\delta$ per la quale la base ottima attuale resta ammissibile:
$$ \tilde {\underline b} = \underline b + \underline e_1 \delta. $$
Calcoliamo di conseguenza il nuovo valore di $\underline w_B$:
$$ \tilde {\underline w_b} = B^{-1} \tilde {\underline b}  = B^{-1} b + B^{-1} \underline e_1 \delta $$
Possiamo determinare l'intervallo di valori di $\delta$ per i quali la base rimane ammissibile, costruendo un sistema in cui garantiamo che tutte le componenti di $\tilde {\underline w_b}$ restino positive o nulle. Possiamo anche ricavare la dipendenza del valore della funzione obiettivo da $\delta$. Con un'analisi più attenta, ci accorgiamo che i valori di $\delta$ fuori dall'intervallo trovato rendono negativi uno o più valori sulla riga pivot del *tableau* duale, rendendo inapplicabile la regola dei rapporti e dunque rendendo irrisolvibile il problema.

## Teoremi sul simplesso duale

<u>Teorema della dualità forte</u>

> Se un problema (primale) ha soluzione ottima finita, allora anche il suo duale ha soluzione ottima finita, e i valori ottimi delle rispettive variabili obiettivo coincidono.

<u>Teorema degli scarti complementari</u>

> Siano $(x,s)$ una soluzione ammissibile per il problema primale e $(z,y)$ una soluzione ammissibile per il problema duale. Le soluzioni $(x,s)$ e $(z,y)$ sono ottime per i rispettivi problemi se e solo se
$$ x_j \cdot z_j = 0 \quad \forall j \quad ~\text{ e }~ \quad y_i \cdot s_i = 0 \quad \forall i $$
> Queste condizioni sono dette *condizioni di complementarietà*. Esse si possono anche esprimere nella forma
$$
\begin{matrix*}[l]
x_j \cdot \left( \sum_{i=1}^m a_{i,j} y_i -p_j \right) = 0 \quad \forall j \\~\\
\left( b_i - \sum_{j=1}^n a_{i,j} x_j \right) = 0 \quad \forall i
\end{matrix*}
$$


<u>Teorema della dualità debole</u>

Se il duale è illimitato dato che il primale è minore o uguale al duale per i problemi di massimo, allora il primale è irrisolvibile. Vale anche il contrario, ovvero che se il primale è limitato e il duale è da minimizzare, allora quest'ultimo non ha soluzione.


# Problemi PLI

L'acronimo PLI sta per *Programmazione Lineare Intera* e indica una classe di problemi di programmazione lineare in cui tutte le variabili decisionali sono intere. Esistono due principali algoritmi risolutivi, il *metodo a piani di taglio* (R. Gomory, IBM, 1963) e il *metodo branch-and-bound*. Entrambi sono basati sul metodo del simplesso duale.
