# Ammissibilità

I vincoli lineari dei problemi LP sono rappresentabili come rette in un piano. La loro convergenza, quando esiste, va a generare una *regione di ammissibilità*. I vincoli di disuguaglianza limitano la soluzione ad un semipiano, mentre quelli di uguaglianza limitano la soluzione ai soli punti della retta stessa. L'aspetto della regione di ammissibilità è determinato dai vincoli di non negatività delle variabili. Può prendere la forma di un semipiano, di una retta, di un poligono, di un segmento o di un punto. Le intersezioni tra le frontiere dei vincoli sono chiamate *vertici*. I vertici della regione di ammissibilità sono *soluzioni di base*. Per determinare l’appartenenza di punti del piano alla regione di ammissibilità si valuta il segno della variabile scarto. Essa si annulla in corrispondenza delle soluzioni di base. È fondamentale individuare tali soluzioni perché esistono algoritmi in grado di determinare sequenze di soluzioni ammissibili a partire da una singola soluzione base nota.

\begin{figure}[H]
\[ x_1 + 2x_2  \leq 0 \]
\[ s = 10 - (x_1 + 2x_2) \]
\[ x_1 + 2x_2 + s = 10 \quad \text{ con } \quad s_1 \geq 0 \]
\[
\begin{cases}
s > 0 \text{: dentro la regione di ammissibilità} \\
s < 0 \text{: fuori dalla regione di ammissibilità} \\
s = 0 \text{: sulla frontiera}
\end{cases}
\]
\caption{Esempio di determinazione dei punti base}
\end{figure}

Possiamo dare una rappresentazione matriciale al sistema:

$$
\begin{cases}
Fw = b \\
w \geq 0
\end{cases}
$$

dove:

- $F$ è la matrice dei coefficienti
- $w$ è il vettore delle incognite
- $b$ è il vettore dei termini noti

Sappiamo che $F \in \mathbb{R}^{m, n+m}$ dove $n$ è il numero di variabili
decisionali ($x$) e $m$ è il numero di vincoli. Il rango di $F$ è $\mathrm{rk}
(F) = m$ . Possiamo separare il il vettore $w$ in due blocchi, uno di variabili
decisionali e uno di variabili scarto:

$$
w = 
\begin{pmatrix} x_1 \\ x_2 \\ s_1 \\ s_2 \end{pmatrix}
~\Rightarrow~
\begin{pmatrix} x \\ s \end{pmatrix}
$$

Anche la matrice dei coefficienti si può spezzare in una matrice di
coefficienti delle variabili decisionali, e una matrice identità di
coefficienti delle variabili scarto:

$$ F = \left [ AI \right ]. $$

Riesprimendo in questo modo la precedente formula, abbiamo:

$$
\begin{bmatrix} A I \end{bmatrix}
\begin{bmatrix} x \\ s \end{bmatrix}
= Ax + s = b.
$$

Supponiamo, continuando il corrente esempio, di voler calcolare uno dei punti
base. Questo punto è dato dall'intersezione tra le due rette base dei vincoli,
con l'annullamento delle rispettive variabili scarto.

$$
\underset{\begin{matrix} B & N \end{matrix}}{
\overset{\begin{matrix} x_1 & x_2 \end{matrix}}{
\left [
\begin{matrix} 1 & 2 \\ 1 & 0 \end{matrix}
\left |
\begin{matrix} 1 & 0 \\ 0 & 1 \end{matrix}
\right .
\right ]}
}
\begin{pmatrix}
x_1 \\ x_2 \\ \hline s_1 \\ s_2
\end{pmatrix}
$$

Annullando le due variabili scarto $s_1$ e $s_2$, la parte $N$ della matrice
diventa in pratica irrilevante e il calcolo si restringe a

$$
\begin{bmatrix}
1 & 2 \\
1 & 0
\end{bmatrix}
\begin{pmatrix} x_1 \\ x_2 \end{pmatrix} =
\begin{pmatrix} 10 \\ 4 \end{pmatrix}
$$

calcolando solo il prodotto tra la base $B$ e le variabili di base $x_i$ da cui dobbiamo determinare $w_B$:

$$ w_B = \begin{pmatrix} x_1 \\ x_2 \end{pmatrix}. $$

Invece $w_N$ è

$$
\begin{pmatrix} s_1 \\ s_2 \end{pmatrix} =
\begin{pmatrix} 0 \\ 0 \end{pmatrix}
$$

Da questo possiamo dare un'ulteriore riscrittura a $Fw = B$:

$$
[B N] 
\begin{bmatrix} w_B \\ w_N \end{bmatrix} =
B w_B + N w_N = b
$$

$$
B^{-1} B w_B + B^{-1} N w_N = B^{-1} b ~\to~
\text{ moltiplico tutto per l'inversa di } B
$$

e quindi

$$
\begin{cases}
w_B = B^{-1} b - B^{-1} N w_n \\
w_N = 0
\end{cases}
$$

Quest'ultimo è l'insieme di tutte le soluzioni, anche quelle non ammissibili,
del sistema sottodeterminato $Fw = b$ espresso rispetto alla base $B$.

Possiamo trovare altri punti base annullando altre variabili. Questo può essere
ottenuto anche cambiando l'ordine delle colonne di $F$. Ad esempio, annullando $x_2$ e $s_2$, il sistema

$$
\begin{bmatrix}
1 & 2 & 1 & 0 \\
1 & 0 & 0 & 1
\end{bmatrix}
\begin{pmatrix}
x_1 \\ x_2 \\ s_1 \\ s_2
\end{pmatrix}
=
\begin{pmatrix} 10 \\ 4 \end{pmatrix}
$$

diventa (per scambio, riportando a sinistra le due colonne di base):

$$
\begin{bmatrix}
1 & 1 & 2 & 0 \\
1 & 0 & 0 & 1
\end{bmatrix}
\begin{pmatrix}
x_1 \\ s_1 \\ x_2 \\ s_2
\end{pmatrix} =
\begin{pmatrix} 10 \\ 4 \end{pmatrix}
\quad \Rightarrow \quad
\begin{bmatrix} 1 & 1 \\ 1 & 0 \end{bmatrix}
\begin{pmatrix} x_1 \\ s_1 \end{pmatrix} =
\begin{pmatrix} 10 \\ 4 \end{pmatrix}
$$


Trovo l'inversa di $B$:

$$
\begin{bmatrix} a & b \\ c & d \end{bmatrix}^{-1} =
\frac 1 {ad-bc} \begin{bmatrix} d & -b \\ -c & a \end{bmatrix}
~\Rightarrow~
B^{-1} = \begin{bmatrix} 0 & 1 \\ 1 & -1 \end{bmatrix}
$$

Per ottenere infine:

$$
\begin{matrix}
\overset{B^{-1}}{
\begin{bmatrix} 0 & 1 \\ 1 & -1 \end{bmatrix}
}
\end{matrix}
\begin{matrix}
\begin{matrix} B &~& N &~& b \end{matrix} \\
\begin{bmatrix}
1 & 1 & 2 & 0 & | & 10 \\
1 & 0 & 0 & 1 & | & 4 
\end{bmatrix}
\end{matrix}
=
\underset{\begin{matrix} B^{-1}B = I & B^{-1}N & B^{-1} B \end{matrix}}{
\begin{bmatrix}
1 & 0 & | & 0 & 1 & | & 4 \\
0 & 1 & | & 2 & -1 & | & 5
\end{bmatrix}
}
$$

$$
\text{quindi} \quad
\begin{matrix}
\begin{pmatrix} x_1 \\ s_1 \end{pmatrix} &
= &
\begin{pmatrix} 6 \\ 4 \end{pmatrix} & - &
\begin{bmatrix} 0 & 1 \\ 2 & -1 \end{bmatrix} &
\begin{pmatrix} x_2 \\ s_2 \end{pmatrix} \\ ~ \\
w_B & = & B^{-1}b & - & B^{-1}N & w_N
\end{matrix}
$$

Terminiamo dunque la risoluzione numerica:

$$
\begin{cases}
x_1 = 4- s_2 \\
s_1 = 6- 2x_2 + s_2
\end{cases}
\quad \text{con } x_2 \text{ e } s_2 \text{ arbitrari in } \mathbb{R}^2.
$$

La soluzione di base è

$$
\begin{matrix}
x_1 = 4 & x_2 = 0 \\~\\
s_1 = 6 & s_2 = 0.
\end{matrix}
$$

Se trovo degli $s$ negativi, non sono in zona ammissibile. Ricordiamo inoltre
che la base $BB$ per definizione deve essere singolare, cioè le sue colonne
devono essere linearmente indipendenti.

La risoluzione dei problemi LP si divide dunque in due fasi, una chiamata *indagine di ammissibilità*, e l’altra coincidente con l’ottimizzazione vera e propria. L’indagine di ammissibilità consiste nel determinare se la regione di ammissibilità esista, trovando almeno un punto che ne faccia parte. I problemi i cui vincoli siano esclusivamente di minore o uguale relativamente a termini noti non necessitano di una vera indagine di ammissibilità, perché si può verificare immediatamente che l’origine del piano sia una soluzione ammissibile. Questo non vale invece per problemi nei quali coesistono vincoli di uguaglianza e disuguaglianza. In tal caso è necessario costruire un problema ausiliario, immediatamente ammissibile, la cui soluzione ottimale corrisponda ad un punto base della regione ammissibile relativa al problema originario. Il problema è irrisolvibile se la regione di ammissibilità è delimitata da un vincolo limitato da una variabile che necessiti di essere massimizzata nella funzione obiettivo. Esiste infine un caso limite di ammissibilità, in cui esiste una sola soluzione ammissibile puntuale. Tale soluzione è chiamata punto degenere e causa problematiche, seppur risolvibili, nella soluzione algebrica del problema.



