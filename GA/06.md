
Un *processo* è un insieme organizzato di attività e decisioni, finalizzato alla creazione di un output effettivamente richiesto da un cliente, al quale questo attribuisce un valore ben definito.

Il cliente può essere sia il cliente finale esterno che acquista il prodotto finito, sia l'unità organizzativa che gestisce la lavorazione successiva nella catena di produzione. Identificare i processi aumenta le prestazioni in termini di efficacia ed efficienza.

Le prestazioni di un processo possono essere valutate secondo diverse dimensioni:

- di *costo*: riguarda sia il costo dell'output sia il costo per il cliente
- di *qualità*: include la conformità del prodotto, la sua disponibilità e la soddisfazione del cliente
- di *tempo*: considera il tempo di risposta e la puntualità
- di *flessibilità*: valuta la capacità del processo di adattarsi sia a piccole richieste sia a grandi volumi
- di *sostenibilità*: misura l'impatto sociale e ambientale del processo.

La gestione per processi è una prospettiva che vede l'organizzazione come un insieme di processi. Questo approccio organizzativo mira a ottimizzare il funzionamento di un'azienda attraverso l'analisi, il monitoraggio e il miglioramento dei processi aziendali. A differenza della gestione tradizionale, che è spesso suddivisa in funzioni o dipartimenti, la gestione per processi pone al centro dell'attenzione i flussi di attività che creano valore per il cliente finale. È possibile identificare delle leve che favoriscono la gestione per processi, concentrandosi in particolare sulle leve organizzative, ossia cambiamenti che possono essere introdotti a livello di macrostruttura per favorire questa gestione.

Le *leve organizzative* includono l'introduzione dei process owner, il job redesign, la delega decisionale, la riorganizzazione degli staff e delle attività di supporto, e la lean organisation.

Le *leve gestional*i comprendono lo sviluppo di un sistema di gestione per processi, l'attivazione di catene clienti-fornitori, e il bilanciamento tra logiche pull e push nella gestione dei processi.

Le *leve tecnologiche* includono tecnologie di supporto ai meccanismi di coordinamento, al controllo, e alla gestione della conoscenza.

L'introduzione del *process owner* prevede la nomina di un leader volto alla mediazione, che agisce come gestore autorevole grazie alla sua competenza, piuttosto che come capo con autorità formale.
Questo ruolo si colloca al di fuori delle linee gerarchiche ufficiali e può essere di due tipologie: il *process owner strategico* e il *process owner operativo*:

- il process owner strategico è responsabile delle prestazioni medie del processo e propone miglioramenti strutturali. Ha competenze di progettazione e gestione dei flussi del processo e normalmente appartiene alla funzione maggiormente coinvolta con ruoli manageriali elevati
- il process owner operativo è responsabile delle prestazioni puntuali del singolo attraversamento e propone azioni correttive per il singolo caso. Ha competenze prevalentemente relazionali e di leadership e normalmente appartiene alla funzione maggiormente coinvolta con ruoli operativi.

Il process owner strategico è tipicamente un top manager, mentre quello operativo è un middle manager o un operativo.

La *riprogettazione delle mansioni*, o *job redesign*, consiste nell'ampliare le mansioni attraverso job enlargement ed enrichment, favorendo la formazione di gruppi di lavoro. Questo passaggio da una logica funzionale a una logica basata sui processi prevede la creazione di team interfunzionali responsabili dell’intero flusso di lavoro. Gli individui sono stimolati a portare il loro contributo personale, e il management deve sostenere il cambiamento e coinvolgere i dipendenti nella revisione e ottimizzazione dei processi.

La *delega decisionale* consiste nell’attribuire responsabilità e autonomia decisionale a chi opera nel processo, in particolare ai process owner operativi. L'obiettivo è gestire i problemi localmente per rendere i processi più rapidi ed efficaci.

La riorganizzazione degli staff e delle attività di supporto prevede la creazione di una cultura aziendale orientata al miglioramento continuo, rimettendo le attività di supporto nei processi primari e riconoscendo esplicitamente l’importanza di soddisfare il cliente attraverso processi di supporto efficienti ed efficaci. È possibile considerare l'outsourcing dei processi di supporto.

La lean organization si realizza attraverso la delega decisionale, la ridefinizione delle mansioni e la formazione di team di lavoro, riducendo la necessità di controllo e coordinamento da parte del management. Questo porta a una crescita dell'ampiezza di controllo e a un'organizzazione più snella.


### Esercizio - caso Cobasica

Cobasica è un gruppo industriale francese presente in quattro grandi settori industriali: l'ingegneria ferroviaria, l'ingegneria navale, le centrali di produzione di energia, il trasporto e la distribuzione di energia. La Cobasica Transport è la controllata che sviluppa e commercializza la gamma più completa di sistemi, apparecchiature e servizi nel settore ferroviario. Questa gestisce interamente sistemi di trasporto come il materiale rotabile (i.e., i treni), i sistemi di segnalamento e le infrastrutture (e.g. rotaie, ecc.). Cobasica Transport è presente in oltre 60 Paesi e impiega circa 27.000 persone e serve il mercato mondiale del trasporto passeggeri urbano, regionale e intercity oltre al trasporto merci. L’offerta di Cobasica Transport si concentra in quattro grandi settori: treni regionali, treni alta velocità, trasporti urbani (tram e metro) e sistemi di controllo ferroviario. Cobasica Transport ha partecipato ai più grandi progetti a livello mondiale, e collabora in partnership con altri leader del settore per i progetti più complessi come lo sviluppo e implementazione del sistema di segnalamento ERMTS. Uno dei suoi principali punti di forza è l’offerta di prodotti, che è la     più ampia del settore. Questo gli permette di offrire soluzioni ottimali per le esigenze specifiche dei suoi clienti. Inoltre, questo fornisce un vantaggio competitivo significativo per ottimizzare l'integrazione delle varie parti, di prodotti o servizi, in progetti chiavi in mano.

Il settore dei treni alta velocità, costituisce uno dei campi più promettenti nel mercato ferroviario (specialmente al di fuori dell’Europa), per questo Cobasica ha sviluppato la più grande scelta di treni ad Alta Velocità del mondo. Tuttavia, negli scorsi anni, a causa della crisi, l’alta velocità ha subito un rallentamento di mercato, in favore di trasporti regionali e locali (es. tram e metro), sui quali però si inizia a sentire la concorrenza dei produttori Spagnoli e Cinesi. Il settore in cui opera Cobasica è sottoposto ad una continua innovazione. Una delle principali innovazioni del passato è stato il treno AV ad assetto variabile Pendolino, dotato del sistema “tilting” che aumenta la velocità di percorrenza ed il comfort sulle curve. Recentemente Cobasica nel 2008 ha presentato un nuovo treno ad alta velocità capace di viaggiare ad una velocità commerciale di 360 km/h e con l’innovazione principale riguardante la distribuzione della trazione sui singoli carrelli delle carrozze. I mezzi realizzati dalla Cobasica (dai tram ai treni alta velocità), presentano alcune parti più standard e altre personalizzate. Normalmente, un particolare modello di treno è caratterizzato da un progetto abbastanza standardizzato della parte di propulsione (carrello, impianto elettrico per catturare e trasformare l’energia elettrica) che è anche la più critica ed è svolta quasi completamente internamente dall’azienda in specifici stabilimenti. La parte di elettronica e controllo è invece in parte standardizzata (ad esempio, secondo gli standard ERTMS per l’alta velocità) e in parte adattata al contesto dove il treno opererà. In questo caso, l’azienda produce interamente alcuni componenti, mentre altri sono acquistati da fornitori. Infine tutta la parte di interni (poltrone/sedili, schermi, etc.) – tipicamente acquistata da fornitori esterni - è personalizzata secondo i desideri e le possibilità di spesa del cliente. Realizzare una commessa, è tutt’altro che semplice. Il cliente spesso richiede modifiche in corso d’opera e dato l’elevato numero di fornitori (molti dei quali globali) si può essere esposti a problemi nella gestione delle forniture (ad esempio, ritardi di consegna della merce). Inoltre, contrariamente ad altri settori, i clienti, chiedono spesso dei posticipi sulla consegna dei treni (e di conseguenza sui pagamenti), dal momento che prima di acquistare il treno è necessario che la linea sia stata completata. Cobasica Transport possiede una vasta rete di siti produttivi in tutto il mondo che operano in 60 Paesi differenti di Europa, Nord America, Sud America e Asia. L’azienda segue la certificazione IRIS, lo standard internazionale per i mezzi ferroviari.

**Domanda a): Definire l’ambiente in cui opera Cobasica**

| Variabile ambientale | Valore | Elementi identificati nel testo                                                                                                                                                                                                                                                                                                                                                                |
| -------------------- | ------ | ---------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------- |
| Incertezza           | Alta   | - Mercato soggetto a variazioni<br>- Cambiamenti dei progetti<br>- Richieste di modifica in corso d'opera<br>- Clienti chiedono ritardi nella consegna<br>- Incertezze di fornitura<br>                                                                                                                                                                                                        |
| Complessità          | Alta   | - Diverse linee di prodotto<br>- Prodotti tecnologicamente complessi<br>- Alto numero di componenti per ciascun prodotto<br>- Partnership con diverse aziende<br>- Concorrenza su mercati internazionali<br>- Prodotti personalizzati<br>- Controllo su diversi stadi della filiera<br>- Certificazioni numerose<br>- Numero elevato di fornitori<br>- Struttura produttiva multinazionale<br> |


La struttura organizzativa di Cobasica è articolata secondo aree e funzioni. Iniziando dalle aree, abbiamo l’area Rolling Stock che segue i progetti di realizzazione dei treni. Al suo interno si vi sono dei responsabili per le tre principali linee di prodotto: mezzi urbani, treni e alta velocità. Abbiamo poi l’area Components che si occupa di realizzare componenti utili ai treni. Questa area si articola secondo le principali linee di prodotto: carrelli, sistemi di conversione elettrica, trasmissioni, elettronica di bordo. Infine, vi è l’area Assistenza che gestisce tutto il processo di post-vendita e si articola in una divisione che segue la formazione e un’altra che segue la manutenzione. Trasversalmente, vi sono poi due funzioni. La funzione Marketing, ha un responsabile che sovraintende gli sforzi commerciali nelle diverse aree geografiche. Il suo ruolo è di coordinare le risorse nelle diverse aree viste precedentemente per formulare offerte. Una seconda funzione (Produzione), segue e coordina tutti gli aspetti produttivi. Il suo ruolo è quindi di coordinare le risorse nelle diverse aree affinché siano realizzati i componenti e i treni nel modo più efficiente possibile.

**Domanda b): Definire la struttura organizzativa e discuterne l’adeguatezza rispetto alle variabili ambientali prima identificate**

Ha una struttura a matrice:

![[matrice.png]]

La struttura a matrice è adeguata alla complessità dell’ambiente. Non abbiamo elementi per valutare l’adeguatezza della struttura organizzativa all’ambiente incerto. Sarebbe adeguata una struttura organica.

Data la complessità della struttura, vi è forte necessità di coordinare efficacemente l’attività delle varie aree e funzioni. In particolare, una criticità riguarda il coordinamento tra chi segue il progetto di realizzazione dei treni (area Rolling Stock) e chi deve gestire la produzione dei componenti (area Components). Ad esempio, per una serie di treni alta velocità, sono necessari dei convertitori elettrici di tensione. Questi convertitori hanno degli elementi di personalizzazione per ogni progetto e quindi i progettisti del treno devono coordinarsi con chi è in produzione per verificare che ciò che è prodotto corrisponda alle specifiche. Inoltre, questi convertitori possono essere prodotti in vari stabilimenti e quindi è necessario capire quali stabilimenti sono più scarichi prima di inviare il nuovo ordine di produzione.

**Domanda c): Quali meccanismi di collegamento potrebbe adottare l’azienda per gestire efficacemente questi problemi?**

- Ruoli di collegamento
- Manager integratori
- Team interfunzionale tra l’area Rolling Stock e Components
- Potenziamento di sistemi informativi per il calcolo dei fabbisogni di produzione e l’allocazione ottimale delle risorse

 Cobasica Transport ha stabilito con successo la sua presenza a livello globale attraverso una strategia di crescita organica nei mercati esistenti così come nei mercati nuovi, completata da acquisizioni mirate e alleanze strategiche. L’azienda a partire dagli anni ’80, l’azienda è cresciuta fortemente per acquisizioni (circa 25) di altre aziende, prevalentemente in altri paesi Europei, ma anche Stati Uniti, Canada, Messico. Questa strategia, coerente per inseguire un mercato in forte crescita, oggi non sembra più essere adeguata. La crescente pressione sull’efficienza e sui costi sta portando l’azienda a focalizzarsi sulla standardizzazione e razionalizzazione. Inoltre, l’azienda che ha sempre gestito in modo accentrato i progetti di sviluppo dei nuovi treni, si è resa conto della necessità di inserire procedure a livello globale per evitare una paralisi del vertice aziendale. Questo risulta essere estremamente difficoltoso poiché vi sono numerosi stabilimenti produttivi nel mondo che realizzano prodotti simili con specifiche e componenti diversi, ma è uno sforzo ormai intrapreso e solidamente supportato dai sistemi informativi dell’azienda.

**Domanda d) : In quale stadio del ciclo di vita si trova l’organizzazione? A vostro giudizio, sono corrette le azioni intraprese dal management? A quali rischi potrebbe incorrere l’azienda nel futuro?**

Ricorda modello di Greiner:

![[Greiner.png]]

Cobasica si trova nello stadio della delega, perché tutte le iniziative descritte riguardano una delega per evitare una paralisi del vertice aziendale. è effettivamente coerente con le azioni intraprese dal management.

Rischio: crisi di controllo.
