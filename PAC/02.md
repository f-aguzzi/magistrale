# Complessità degli algoritmi

Riprendiamo i concetti di analisi matematica, come la notazione asintotica, per stabilire l'appartenenza del tempo di esecuzione alle classi di complessità. La funzione $f(n)$ rappresenta il tempo di esecuzione o l'occupazione di risorse di un algoritmo su un input di dimensione $n$. Utilizzeremo questa funzione come astrazione in informatica per nascondere complessità irrilevanti.

La notazione $O$ ("o grande") rappresenta un limite superiore, mentre $\Omega$ rappresenta un limite inferiore. La notazione $\Theta$ indica limiti sia superiori che inferiori esatti. Le prime due notazioni sono generalmente più facili da trovare.

La notazione $O$ è la più comunemente definita. Una funzione $f(n)$ appartiene alla classe $O(g(n))$ se esistono due costanti $c > 0$ e $n_0 > 0$ tali che $f(n) \leq c g(n)$ per ogni $n \geq n_0$. In altre parole, a partire da $n_0$, la curva analizzata sta sempre al di sotto di $c g(n)$.

La notazione $\Omega$ è utilizzata per indicare un limite inferiore. Una funzione $f(n)$ appartiene alla classe $\Omega(g(n))$ se esistono due costanti $c > 0$e $n_0 \geq 0$ tali che $f(n) \geq c g(n)$ per ogni $n \geq n_0$.

La notazione $\Theta$ è utilizzata per indicare limiti sia superiori che inferiori esatti. Una funzione $f(n)$ appartiene alla classe $\Theta(g(n))$ se esistono tre costanti $c_1, c_2 > 0 $e $n_0 \geq 0$ tali che $c_1 g(n) \leq f(n) \leq c_2 g(n)$ per ogni $n \geq n_0$.

È importante notare che stiamo facendo un abuso di notazione. In realtà, dovremmo usare il simbolo $\in$ invece di $=$ per indicare l'appartenenza alle classi di complessità. Ad esempio, dovremmo scrivere $f(n) \in O(g(n))$ per indicare che $O$ è un limite superiore asintotico per la funzione appartenente alla sua classe.

**Teorema**: date due funzioni $f(n)$ e $g(n)$, $f(n) \in \Theta (g(n))$ se e solo se $f(n= \in O(g(n))$ e $f(n) = \Theta (g(n))$. (ricontrollare dalle slide)

Ad esempio, $O(n^2)$ e $\Omega(n^2)$ sono limiti inferiori e superiori per qualsiasi polinomio quadratico, aggiustando adeguatamente i parametri del polinomio. Vale anche $\Theta(n^2)$. Un polinomio quadratico è anche $O(n^3)$ ma non $\Theta(n^3)$. Anche quando calcoliamo O, ci conviene stare vicini al sup di $\Theta$.

**Proprietà**:
- *transitiva*: vale per tutte e tre le notazioni. Si dimostra immediatamente applicando la definizione
- *riflessiva*: vale per tutte e tre. Ogni funzione è limite inferiore e superiore per sé stessa.
- *simmetria*: vale solo per $\Theta$. Se una funzione è nello stesso ordine di un'altra, allora l'altra è nello stesso ordine della prima.
	- per le altre due vale la simmetria transposta. Il limite superiore per una diventa limite inferiore per l'altra.

Le notazioni di $O$, $\Theta$ e $\Omega$ sembrano simili agli ordinamenti totali dei numeri. Non vale però la tricotomia (cioè che debba valere per forza minore, uguale o maggiore). Le funzioni oscillanti rendono difficile il confronto asintotico.

**Regole di semplificazione**:
1. posso ignorare le costanti moltiplicative nell'ordine
2. la somma di due funzioni avrà O somma tra le O dei due membri (casi di somma: sequenze, *branching*. Per il branching si conta il costo del ramo più lento. Per le *subroutine*, si somma il loro costo)
3. il prodotto di funzioni avrà $O$ pari al prodotto degli $O$ dei membri (si applica ai cicli, in base all'$O$ del numero di iterazioni e all'$O$ del corpo)

In caso di dubbi sull'ordine, si applica il teorema dei limiti. Una funzione è dello stesso $O$ di un'altra se il limite all'infinito del loro rapporto è zero. Notare che non vale l'inverso. L'inverso parziale è che il limite del loro rapporto sia finito se esiste.
Se il rapporto è finito, allora il numeratore è $\Omega$ del denominatore. Non vale l'inverso, posso solo dire che se esiste allora è una quantità positiva.
Se il limite del rapporto è finito positivo, allora vale $\Theta$. Se il limite non esiste, non sono asintoticamente confrontabili.

